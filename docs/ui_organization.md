আগের চ্যাপ্টারে আমরা Nautobot ইনস্টল করেছি আর ডেটা মডেল বুঝেছি। এখন আসল কাজ শুরু করার সময় - আপনার নেটওয়ার্কের ডেটা Nautobot-এ ঢোকানো। এই চ্যাপ্টারটা হবে সম্পূর্ণ হ্যান্ডস-অন। আমরা ধাপে ধাপে দেখব কীভাবে ওয়েব ইন্টারফেস ব্যবহার করে ডেটা এন্ট্রি করতে হয়, কীভাবে CSV দিয়ে বাল্ক ইমপোর্ট করতে হয়, আর কীভাবে ভুলগুলো এড়ানো যায়।

আমাদের উদাহরণ হিসেবে থাকবে "QuickNet Bangladesh" নামের আরেকটা আইএসপি। যাতে আপনারা বলতে না পারেন, আমি খালি একটা নাম নিয়েই পড়ে থাকি। তো, তাদের একটা পপ আছে মিরপুরে, প্রায় দুই হাজার রেসিডেনশিয়াল কাস্টমার। তারা সবেমাত্র Nautobot সেটআপ করেছে, এখন ডেটা এন্ট্রি শুরু করবে।

### ওয়েব ইন্টারফেস নেভিগেশন

প্রথমে Nautobot-এ লগইন করুন। ব্রাউজারে `http://your-server-ip:8080` যান (অথবা আপনার সেটআপ করা ডোমেইন)। আপনার সুপারইউজার ক্রেডেনশিয়াল দিয়ে লগইন করুন।

লগইন করার পরে আপনি দেখবেন Nautobot-এর হোম পেজ। উপরে একটা নেভিগেশন বার আছে যেখানে কয়েকটা মূল মেনু:

**Organization:** টেন্যান্ট, টিম, লোকেশন ম্যানেজমেন্ট
**Devices:** ডিভাইস, র‍্যাক, ক্যাবল
**IPAM:** আইপি অ্যাড্রেস, প্রিফিক্স, ভিল্যান
**Circuits:** প্রোভাইডার, সার্কিট
**Extras:** ট্যাগ, কাস্টম ফিল্ড

প্রতিটা মেনুতে ক্লিক করলে একটা ড্রপডাউন আসবে যেখানে সাব-মেনু থাকবে। ইন্টারফেসটা বেশ ইনটিউইটিভ - একটু ঘাটাঘাটি করলেই বুঝে যাবেন কোথায় কী আছে।

ডান দিকে উপরে কোণায় একটা সার্চ বক্স আছে। এটা খুবই পাওয়ারফুল - যেকোনো কিছু সার্চ করতে পারবেন। যেমন একটা ডিভাইসের নাম লিখলেই সেই ডিভাইস বের হবে।

### ম্যানুয়াল ডেটা এন্ট্রি - প্রথম সাইট তৈরি

চলুন QuickNet Bangladesh-এর জন্য প্রথম সাইট তৈরি করি। মিরপুর পপ।

### স্টেপ ১: Location Type তৈরি

নতুন ভার্সনে Nautobot Sites-এর পরিবর্তে Locations ইউজ করে। প্রথমে একটা Location Type তৈরি করতে হবে।

নেভিগেশন বারে **Organization → Location Types** যান। ডান দিকে উপরে **+ Add** বাটনে ক্লিক করুন।

একটা ফর্ম আসবে। পূরণ করুন:

```
Name: POP
Description: Point of Presence - ISP network location
Nestable: ✓ (চেক করুন)
```

**Create** বাটনে ক্লিক করুন। আপনার প্রথম Location Type তৈরি হয়ে গেল।

### স্টেপ ২: Location তৈরি

এবার আসল লোকেশন তৈরি করবেন। **Organization → Locations** যান। **+ Add** ক্লিক করুন।

ফর্মে এই তথ্য দিন:

```
Name: Mirpur POP
Location Type: POP (যেটা এইমাত্র বানালেন)
Status: Active
Tenant: (খালি রাখুন আপাতত)
Description: Primary Point of Presence in Mirpur
Physical Address: House xx, Road 10, Mirpur-12, Dhaka-1216
Shipping Address: (Same as Physical Address)
Latitude: 2x.8103
Longitude: 9x.3654
Contact Name: Jahid Hassan
Contact Phone: +880 1712-3456789
Contact Email: jahid@quicknet.bd
```

GPS কোঅর্ডিনেট কীভাবে পাবেন? Google Maps-এ আপনার লোকেশন সার্চ করুন, রাইট ক্লিক করে "What's here?" সিলেক্ট করুন। নিচে ল্যাটিটিউড-লঙ্গিটিউড দেখাবে।

**Create** বাটনে ক্লিক করুন। অভিনন্দন! আপনার প্রথম লোকেশন তৈরি হয়ে গেছে।

### স্টেপ ৩: Rack তৈরি

এবার মিরপুর পপে একটা র‍্যাক যুক্ত করবেন। **Devices → Racks** যান। **+ Add** ক্লিক করুন।

```
Name: Rack-A
Location: Mirpur POP
Status: Active
Facility ID: MIR-RACK-A (অপশনাল, আপনার নিজস্ব ট্র‍্যাকিং নাম্বার)
Type: 4-post cabinet
Width: 19 inches
Height: 42U
Description: Primary equipment rack
```

**Create** ক্লিক করুন। র‍্যাক তৈরি হয়ে গেল।

### স্টেপ ৪: Manufacturer ও Device Type তৈরি

ডিভাইস যুক্ত করার আগে ম্যানুফ্যাকচারার আর ডিভাইস টাইপ তৈরি করতে হবে। ধরুন QuickNet MikroTik রাউটার ইউজ করে।

**Devices → Manufacturers** যান। **+ Add** ক্লিক করুন।

```
Name: MikroTik
Description: MikroTik - Latvian network equipment manufacturer
```

**Create** করুন।

এবার **Devices → Device Types** যান। **+ Add** ক্লিক করুন।

```
Manufacturer: MikroTik
Model: CCR2004-16G-2S+
Part Number: CCR2004-16G-2S+ (অপশনাল)
Height: 1U
Is Full Depth: ✓
```

**Create** করুন।

### স্টেপ ৫: Device Role তৈরি

**Extras → Roles** যান। **+ Add** ক্লিক করুন।

```
Name: Core Router
Weight: 1000 (যত বেশি, তত গুরুত্বপূর্ণ)
Color: 2196f3 (নীল রঙ)
Description: Core routing equipment
Content Types: dcim | device (এটা নির্বাচন করুন)
```

**Create** করুন।

### স্টেপ ৬: Device তৈরি - মূল কাজ

এখন আসল ডিভাইস তৈরি করবেন। **Devices → Devices** যান। **+ Add** ক্লিক করুন।

একটা বড় ফর্ম আসবে। ধাপে ধাপে পূরণ করুন:

```
Name: R-MIR-CORE-01
Device Type: MikroTik CCR2004-16G-2S+
Role: Core Router
Location: Mirpur POP
Rack: Rack-A
Position: 20 (মানে র‍্যাকের ২০U পজিশনে)
Face: Front
Status: Active
Tenant: (খালি রাখুন)
Serial Number: 1234ABCD5678
Asset Tag: QN-RTR-001
Comments: Primary core router for Mirpur POP. Handles all customer traffic.
```

**Create** ক্লিক করুন। আপনার প্রথম ডিভাইস তৈরি হয়ে গেল!

ডিভাইস তৈরি হওয়ার পরে আপনি ডিভাইসের ডিটেইল পেজে চলে যাবেন। এখানে দেখবেন ডিভাইসের সব তথ্য, আর নিচে "Interfaces" সেকশন দেখাবে। কিন্তু এখনও কোনো ইন্টারফেস নেই। চলুন যুক্ত করি।

### স্টেপ ৭: Interfaces যুক্ত করা

ডিভাইস ডিটেইল পেজে **Interfaces** ট্যাবে যান। **+ Add Interfaces** বাটনে ক্লিক করুন।

একসাথে একাধিক ইন্টারফেস যুক্ত করতে পারবেন। উদাহরণ:

```
Name Pattern: ether[1-16]
Type: 1000BASE-T (Gigabit Ethernet)
Enabled: ✓
```

এটা করলে ether1 থেকে ether16 পর্যন্ত সব ইন্টারফেস একসাথে তৈরি হবে।

আরও দুটো ইন্টারফেস যুক্ত করুন SFP+ পোর্টের জন্য:

```
Name Pattern: sfpplus[1-2]
Type: 10GBASE-X-SFP+ (10 Gigabit SFP+)
Enabled: ✓
```

**Create** ক্লিক করুন। সব ইন্টারফেস তৈরি হয়ে গেল।

এবার প্রতিটা ইন্টারফেসে ডেসক্রিপশন যুক্ত করতে পারেন। যেমন ether1 ইন্টারফেসে ক্লিক করুন, তারপর **Edit** করুন:

```
Description: Uplink to BTCL
```

এভাবে সব ইন্টারফেসে বোঝার মতো ডেসক্রিপশন দিন। যেমন:
- ether1: Uplink to BTCL
- ether2: Backup uplink to Summit
- ether3-16: Distribution links to access switches
- sfpplus1: Fiber link to Uttara POP
- sfpplus2: Spare

### স্টেপ ৮: IP Address যুক্ত করা

এবার ইন্টারফেসে আইপি অ্যাড্রেস যুক্ত করবেন। ধরুন ether1-এ আপলিংক আইপি দিতে হবে।

**IPAM → IP Addresses** যান। **+ Add** ক্লিক করুন।

```
IP Address: 103.9x.xx.1/30
Status: Active
Role: (খালি রাখুন বা "Infrastructure" সিলেক্ট করুন)
Assigned to Interface: R-MIR-CORE-01 → ether1
DNS Name: r-mir-core-01-uplink.quicknet.bd
Description: Primary uplink IP
```

**Create** করুন।

একইভাবে ম্যানেজমেন্ট আইপি যুক্ত করুন। আগে একটা Loopback ইন্টারফেস বানান:

ডিভাইসে ফিরে যান, **Interfaces** ট্যাবে **+ Add Interface** ক্লিক করুন:

```
Name: lo0
Type: Virtual
Enabled: ✓
Description: Loopback for management
```

তারপর এই ইন্টারফেসে আইপি যুক্ত করুন:

```
IP Address: 10.10.1.1/32
Status: Active
Role: Loopback
Assigned to Interface: R-MIR-CORE-01 → lo0
DNS Name: r-mir-core-01.quicknet.bd
Description: Management IP
```

### স্টেপ ৯: VLAN তৈরি

এবার কয়েকটা ভিল্যান তৈরি করি। **IPAM → VLANs** যান। **+ Add** ক্লিক করুন।

```
VLAN ID: 10
Name: MANAGEMENT
Status: Active
Location: Mirpur POP
Description: Management VLAN for network devices
```

**Create** করুন। একইভাবে আরও কয়েকটা ভিল্যান বানান:

```
VLAN 20: UPLINK
VLAN 100: RESIDENTIAL_CUSTOMERS
VLAN 200: CORPORATE_CLIENTS
```

### স্টেপ ১০: IP Prefix তৈরি

এবার আইপি প্রিফিক্স তৈরি করি। **IPAM → Prefixes** যান। **+ Add** ক্লিক করুন।

```
Prefix: 103.9x.xx.0/23
Type: Container
Status: Active
Location: Mirpur POP
Description: Assigned public IP block
```

**Create** করুন। এটা হলো প্যারেন্ট প্রিফিক্স।

এখন এর ভেতরে চাইল্ড প্রিফিক্স বানান:

```
Prefix: 103.9x.xx.0/24
Type: Network
Status: Active
VLAN: VLAN 100 - RESIDENTIAL_CUSTOMERS
Location: Mirpur POP
Description: Residential customer IPs
```

এভাবে আরও চাইল্ড প্রিফিক্স বানান বিভিন্ন ইউজের জন্য।

### বাল্ক ইমপোর্ট (CSV) - দ্রুত ডেটা এন্ট্রি

এতক্ষণ আমরা একটা একটা করে ডেটা এন্ট্রি করলাম। কিন্তু যদি আপনার পঞ্চাশটা ডিভাইস থাকে? তাহলে তো একটা একটা করে করতে গিয়ে পুরো দিন চলে যাবে। এজন্যই Nautobot-এ CSV ইমপোর্ট ফিচার আছে।

### CSV ইমপোর্ট করার নিয়ম

প্রায় সব অবজেক্ট টাইপে CSV ইমপোর্ট সাপোর্ট আছে। যেমন ধরুন আপনি দশটা ডিভাইস একসাথে ইমপোর্ট করতে চান।

প্রথমে একটা CSV ফাইল তৈরি করুন। Excel বা Google Sheets ইউজ করতে পারেন, তারপর CSV ফরম্যাটে সেভ করুন।

### উদাহরণ: ডিভাইস ইমপোর্ট

ধরুন QuickNet-এর মিরপুর পপে পাঁচটা এক্সেস সুইচ আছে। সবগুলো Cisco Catalyst 2960, বিভিন্ন বিল্ডিংয়ে। এগুলো CSV দিয়ে ইমপোর্ট করবেন।

প্রথমে CSV ফাইল বানান (`devices.csv`):

```csv
name,device_type,role,location,rack,position,status,serial,description
SW-MIR-ACC-01,Cisco Catalyst 2960,Access Switch,Mirpur POP,Rack-A,10,Active,FCW1234A001,Access switch for Building A
SW-MIR-ACC-02,Cisco Catalyst 2960,Access Switch,Mirpur POP,Rack-A,11,Active,FCW1234A002,Access switch for Building B
SW-MIR-ACC-03,Cisco Catalyst 2960,Access Switch,Mirpur POP,Rack-A,12,Active,FCW1234A003,Access switch for Building C
SW-MIR-ACC-04,Cisco Catalyst 2960,Access Switch,Mirpur POP,Rack-A,13,Active,FCW1234A004,Access switch for Building D
SW-MIR-ACC-05,Cisco Catalyst 2960,Access Switch,Mirpur POP,Rack-A,14,Active,FCW1234A005,Access switch for Building E
```

**গুরুত্বপূর্ণ নোট:**

- প্রথম লাইন হলো হেডার - কলামের নাম

- device_type, role, location, rack - এগুলো অবশ্যই Nautobot-এ আগে থেকে থাকতে হবে

- status-এর ভ্যালু হতে হবে Nautobot-এ ডিফাইন করা স্ট্যাটাসগুলোর একটা (Active, Planned, Offline ইত্যাদি)

এবার Nautobot-এ ইমপোর্ট করুন। **Devices → Devices** যান। উপরে ডানদিকে **Import** বাটন দেখবেন। ক্লিক করুন।

একটা পেজ আসবে যেখানে CSV ফাইল আপলোড করার অপশন আছে। আপনার `devices.csv` ফাইল সিলেক্ট করুন। **Submit** ক্লিক করুন।

Nautobot ফাইল পার্স করবে আর দেখাবে কী কী ইমপোর্ট হবে। যদি কোনো এরর থাকে, সেটা দেখাবে। যেমন হয়তো "Cisco Catalyst 2960" নামে কোনো ডিভাইস টাইপ নেই। তাহলে আগে সেটা বানাতে হবে।

সব ঠিক থাকলে **Confirm Import** ক্লিক করুন। পাঁচটা ডিভাইস একসাথে তৈরি হয়ে যাবে।

### উদাহরণ: IP Address বাল্ক ইমপোর্ট

আরেকটা দরকারি উদাহরণ দেখি। ধরুন আপনার কাছে একশটা স্ট্যাটিক আইপি আছে যেগুলো কর্পোরেট ক্লায়েন্টদের জন্য অ্যালোকেট করা। এগুলো CSV দিয়ে ইমপোর্ট করবেন।

`ip_addresses.csv`:

```csv
address,status,description,tenant
103.9x.xx.10/32,Active,Corporate Client - XYZ Company,
103.9x.xx.11/32,Active,Corporate Client - ABC Ltd,
103.9x.xx.12/32,Active,Corporate Client - DEF Corp,
...
```

একইভাবে **IPAM → IP Addresses** যান, **Import** ক্লিক করুন, ফাইল আপলোড করুন।

### CSV টেমপ্লেট ডাউনলোড

আপনি যদি নিশ্চিত না হন CSV-এ ঠিক কোন কোন কলাম লাগবে, তাহলে Nautobot থেকে টেমপ্লেট ডাউনলোড করতে পারেন।

যেকোনো অবজেক্ট লিস্ট পেজে (যেমন Devices) গেলে উপরে **Export** বাটন দেখবেন। সেখানে ক্লিক করলে **Export Template** অপশন পাবেন। এটা ডাউনলোড করলে একটা খালি CSV পাবেন সব কলাম সহ। সেটা ফিল আপ করে ইমপোর্ট করতে পারবেন।

## ডেটা ভ্যালিডেশন - ভুল ধরা

Nautobot অনেক ধরনের ভ্যালিডেশন করে যাতে ভুল ডেটা ঢুকতে না পারে। কিন্তু সব ভুল সে ধরতে পারে না। কিছু জিনিস আপনাকেই চেক করতে হবে।

### নেমিং কনভেনশন মেনে চলা

সবচেয়ে গুরুত্বপূর্ণ হলো একটা সুসংগত নেমিং কনভেনশন ফলো করা। QuickNet-এর জন্য একটা কনভেনশন ডিফাইন করি:

**ডিভাইস নেমিং:**
```
Format: [Type]-[Location]-[Function]-[Number]

উদাহরণ:
R-MIR-CORE-01 = Router, Mirpur, Core, Number 01
SW-MIR-ACC-05 = Switch, Mirpur, Access, Number 05
OLT-UTT-MAIN-01 = OLT, Uttara, Main, Number 01
```

**ইন্টারফেস ডেসক্রিপশন:**
```
Format: [Purpose] - [Remote Device/Details]

উদাহরণ:
"Uplink to BTCL"
"Link to SW-MIR-ACC-01 ether1"
"Customer: ABC Company"
```

**VLAN নেমিং:**
```
Format: [Purpose]_[Location/Type]

উদাহরণ:
MGMT_MIRPUR
RES_CUSTOMERS_MIRPUR
CORP_CLIENTS
```

### আইপি অ্যাড্রেস চেক করা

আইপি ইমপোর্ট করার সময় কয়েকটা জিনিস চেক করুন:

**১. সাবনেট মাস্ক ঠিক আছে কিনা:** ধরুন একটা আইপি দিলেন `103.9x.xx.10/24`। কিন্তু আসলে এটা একটা হোস্ট আইপি, তাহলে `/32` হওয়া উচিত। এই ভুল Nautobot ধরবে না, কিন্তু পরে সমস্যা করবে।

**২. আইপি রেঞ্জের ভেতরে আছে কিনা:** যদি আপনার প্রিফিক্স হয় `103.9x.xx.0/24`, তাহলে আইপি হতে হবে `103.9x.xx.1` থেকে `103.9x.xx.254` এর মধ্যে। যদি ভুল করে `103.9x.x1.10` দেন, সেটা আলাদা রেঞ্জে চলে যাবে।

**৩. ডুপ্লিকেট আইপি নেই তো:** Nautobot ডুপ্লিকেট ধরে ফেলবে, কিন্তু CSV ফাইলে আগে থেকে চেক করা ভালো।

### রিলেশনশিপ চেক করা

ধরুন আপনি একটা আইপি একটা ইন্টারফেসে অ্যাসাইন করলেন। কিন্তু সেই ইন্টারফেস আর সেই আইপির সাবনেট দুটো আলাদা ভিল্যানে। এটা লজিক্যালি ভুল, কিন্তু Nautobot এটা ব্লক করবে না। আপনাকেই খেয়াল রাখতে হবে।

### স্ট্যাটাস সঠিকভাবে সেট করা

প্রতিটা অবজেক্টের একটা স্ট্যাটাস থাকে। এটা সঠিকভাবে সেট করা জরুরি:

- **Active:** যেগুলো এখন ইউজ হচ্ছে
- **Planned:** যেগুলো প্ল্যান করা হয়েছে কিন্তু এখনও ইনস্টল হয়নি
- **Offline:** যেগুলো আছে কিন্তু চালু নেই
- **Decommissioned:** যেগুলো আর ইউজ হয় না

স্ট্যাটাস ভুল হলে রিপোর্টিং এ সমস্যা হয়। যেমন আপনি "অ্যাক্টিভ ডিভাইস কয়টা" রিপোর্ট বের করলেন, কিন্তু দেখলেন অফলাইন ডিভাইসও কাউন্ট হয়ে গেছে কারণ স্ট্যাটাস আপডেট করা হয়নি।

## কমন মিসটেক এবং কীভাবে এড়াবেন

আমি অনেক আইএসপিকে Nautobot ইমপ্লিমেন্ট করতে আলাপ করছি। আলাপেই দেখছি, প্রায় সবাই কিছু কমন ভুল করে। চলুন সেগুলো দেখি যাতে আপনি এড়াতে পারেন।

### মিসটেক ১: শুরুতেই সব ডেটা ঢোকাতে চাওয়া

অনেকেই মনে করেন, "আমি একবারেই পুরো নেটওয়ার্ক Nautobot-এ ঢুকিয়ে দেব।" এটা ভুল অ্যাপ্রোচ। পুরো নেটওয়ার্ক একসাথে করতে গেলে ওভারহোয়েলমড হয়ে যাবেন, আর মাঝপথে ছেড়ে দেবেন।

**সমাধান:** ছোট থেকে শুরু করুন। একটা পপ দিয়ে শুরু করুন। সেখানে পাঁচ-দশটা ডিভাইস ঢুকান। তারপর একটু একটু করে বাড়ান। মাসখানেকের মধ্যে পুরো নেটওয়ার্ক কমপ্লিট হয়ে যাবে।

### মিসটেক ২: নেমিং কনভেনশন না মানা

প্রথম দিকে মানুষ র‍্যান্ডমভাবে নাম দেয়। একটা ডিভাইসের নাম দেয় "Router1", আরেকটার "MikroTik-Mirpur", আরেকটার "Core_Router_Main"। এরকম এলোমেলো নেমিং পরে বিশাল সমস্যা তৈরি করে। সার্চ করতে পারবেন না, ফিল্টার করতে পারবেন না, রিপোর্ট বের করতে পারবেন না।

**সমাধান:** একদম শুরুতেই একটা নেমিং কনভেনশন ঠিক করুন। সেটা লিখে রাখুন। টিমের সবাইকে জানান। আর সেটা কঠোরভাবে মেনে চলুন। পরে চেঞ্জ করা অনেক কঠিন।

QuickNet-এর জন্য একটা সিম্পল নেমিং ডকুমেন্ট বানান:

```
=== QuickNet Naming Convention ===

Devices:
- Format: [TYPE]-[SITE]-[ROLE]-[NUM]
- TYPE: R (Router), SW (Switch), OLT, FW (Firewall)
- SITE: MIR (Mirpur), UTT (Uttara)
- ROLE: CORE, DIST (Distribution), ACC (Access)
- NUM: 01, 02, 03... (zero-padded)
- Example: R-MIR-CORE-01, SW-UTT-ACC-15

VLANs:
- Keep it descriptive
- Use underscore for spaces
- Example: RESIDENTIAL_CUSTOMERS, CORPORATE_CLIENTS

IP Prefixes:
- Add clear description
- Mention purpose and location
- Example: "Residential customers - Mirpur area"
```

### মিসটেক ৩: রিলেশনশিপ ভুল করা

অনেক সময় দেখা যায়, একটা আইপি একটা ইন্টারফেসে অ্যাসাইন করা হয়েছে, কিন্তু সেই ইন্টারফেসটা কোন ডিভাইসের সেটা ভুলে সেট করা। অথবা একটা ক্যাবল দুটো ইন্টারফেস কানেক্ট করে, কিন্তু একটা ইন্টারফেস ভুল ডিভাইসে সেট করা।

**সমাধান:** ডেটা এন্ট্রি করার সময় ধাপে ধাপে করুন। প্রথমে লোকেশন, তারপর ডিভাইস, তারপর ইন্টারফেস, তারপর আইপি। এই সিকোয়েন্স মেনে চললে রিলেশনশিপ ভুল হওয়ার সম্ভাবনা কমে।

আর ডেটা এন্ট্রি শেষ হলে একবার ভ্যালিডেশন করুন। Nautobot-এর রিপোর্ট ফিচার ইউজ করে চেক করতে পারেন কোনো অরফ্যান অবজেক্ট আছে কিনা।

### মিসটেক ৪: পুরোনো ডেটা মুছে না ফেলা

একটা ডিভাইস রিপ্লেস করলেন, কিন্তু পুরোনো ডিভাইসের এন্ট্রি Nautobot-এ থেকে গেল। এরকম হতে থাকলে Nautobot পুরোনো ডেটায় ভরে যাবে। তখন কোনটা এখনকার, কোনটা আগের - কিছু বোঝা যাবে না।

**সমাধান:** যখনই কোনো চেঞ্জ করবেন নেটওয়ার্কে, সাথে সাথে Nautobot আপডেট করুন। ডিভাইস রিমুভ করলেন? Nautobot থেকে ডিলিট করুন অথবা স্ট্যাটাস "Decommissioned" করুন। আইপি ফ্রি করলেন? সেটাও আপডেট করুন।

একটা প্র‍্যাকটিস হলো, মাসে একবার একটা "ক্লিনআপ ডে" রাখুন। সেদিন পুরো Nautobot চেক করবেন, পুরোনো এন্ট্রি মুছবেন, ডুপ্লিকেট দেখবেন, স্ট্যাটাস আপডেট করবেন।

### মিসটেক ৫: ডেসক্রিপশন ফিল্ড খালি রাখা

অনেকেই Description ফিল্ড খালি রেখে দেয়। "নাম তো দিয়েছি, এটা আর কী লাগবে?" কিন্তু ছয় মাস পরে যখন আপনি বা আপনার কলিগ সেই এন্ট্রি দেখবে, তখন শুধু নাম দেখে বুঝবে না এটা কী কাজে লাগে।

**সমাধান:** প্রতিটা গুরুত্বপূর্ণ অবজেক্টে একটা পরিষ্কার ডেসক্রিপশন দিন। ডিভাইসে লিখুন কী কাজে লাগে, কোন এরিয়া সার্ভ করে। ইন্টারফেসে লিখুন কোথায় কানেক্টেড। আইপিতে লিখুন কার জন্য।

উদাহরণ:

**খারাপ:**
```
Device: SW-MIR-ACC-10
Description: (empty)
```

**ভালো:**
```
Device: SW-MIR-ACC-10
Description: Access switch for Building-A, Sector-12, Mirpur. Serves approximately 150 residential customers on VLAN 100.
```

### মিসটেক ৬: CSV-তে হোয়াইটস্পেস সমস্যা

CSV ইমপোর্ট করার সময় একটা কমন সমস্যা হলো হোয়াইটস্পেস। ধরুন আপনার CSV-তে লেখা আছে `Mirpur POP ` (শেষে একটা স্পেস)। কিন্তু Nautobot-এ সাইটের নাম হলো `Mirpur POP` (স্পেস ছাড়া)। CSV ইমপোর্ট ফেইল করবে কারণ ম্যাচ করবে না।

**সমাধান:** CSV ফাইল তৈরি করার পরে একবার চেক করুন সব ডেটায় এক্সট্রা স্পেস নেই তো। Excel-এ TRIM() ফাংশন ইউজ করতে পারেন সব সেলে স্পেস রিমুভ করতে।

### মিসটেক ৭: Required ফিল্ড মিস করা

কিছু ফিল্ড রিকোয়ার্ড, মানে সেগুলো খালি রাখা যায় না। CSV ইমপোর্টে যদি রিকোয়ার্ড ফিল্ড মিস হয়, পুরো ইমপোর্ট ফেইল করবে।

**সমাধান:** ইমপোর্ট করার আগে Nautobot-এর UI থেকে একটা টেস্ট এন্ট্রি করে দেখুন কোন কোন ফিল্ড রিকোয়ার্ড। সেগুলো অবশ্যই CSV-তে রাখুন।

সাধারণত এই ফিল্ডগুলো রিকোয়ার্ড:
- name (সব জায়গায়)
- device_type (ডিভাইসে)
- location (ডিভাইসে)
- status (সব জায়গায়)

### মিসটেক ৮: একসাথে অনেক কিছু ইমপোর্ট করা

অনেকে হাজার লাইনের CSV ফাইল ইমপোর্ট করতে যায়। যদি কোথাও একটা এরর থাকে, পুরো ইমপোর্ট ফেইল করে। তখন খুঁজে বের করা কঠিন হয় কোথায় সমস্যা।

**সমাধান:** ছোট ছোট ব্যাচে ইমপোর্ট করুন। প্রথমে দশটা রো দিয়ে টেস্ট করুন। ঠিকমতো কাজ করলে তারপর বড় ফাইল ইমপোর্ট করুন। আর সবসময় ব্যাকআপ রাখুন ইমপোর্ট করার আগে।

### মিসটেক ৯: ডেটা ভ্যালিডেশন না করা

ডেটা এন্ট্রি শেষ হলে অনেকেই মনে করে কাজ শেষ। কিন্তু আসলে তখনই ভ্যালিডেশন করা উচিত।

**সমাধান:** Nautobot-এ কয়েকটা রিপোর্ট চালান:

১. **সব ডিভাইস লিস্ট করুন:** দেখুন কোনো ডিভাইস ডুপ্লিকেট নেই তো, সব ডিভাইসের নাম কনভেনশন মেনে আছে তো।

২. **সব আইপি লিস্ট করুন:** দেখুন কোনো আনঅ্যাসাইনড আইপি নেই তো, সব আইপি সঠিক রেঞ্জে আছে তো।

৩. **সব ইন্টারফেস লিস্ট করুন:** দেখুন কোনো ইন্টারফেস আনকানেক্টেড রয়ে গেছে কিনা।

৪. **ক্যাবল কানেকশন চেক করুন:** দেখুন সব লিংক সঠিকভাবে ডকুমেন্ট করা আছে তো।

Nautobot-এর সার্চ ফিচার খুবই পাওয়ারফুল। যেমন আপনি সার্চ করতে পারেন "status:active AND role:core" - এতে সব অ্যাক্টিভ কোর ডিভাইস বের হবে।

## প্র‍্যাক্টিক্যাল এক্সারসাইজ - আপনার পালা

এবার আপনার পালা হাতে-কলমে কাজ করার। আরেকটা কাল্পনিক আইএসপি নিয়ে কাজ করুন। নাম দিন "SpeedNet Bangladesh"।

**সিনারিও:**
- দুটো পপ: ধানমন্ডি আর বনানী
- প্রতিটা পপে একটা কোর রাউটার, তিনটা এক্সেস সুইচ
- সামিট থেকে প্রাইমারি আপলিংক
- প্রায় পাঁচ হাজার রেসিডেনশিয়াল কাস্টমার

**টাস্ক:**

১. দুটো লোকেশন তৈরি করুন (ধানমন্ডি পপ, বনানী পপ)

২. প্রতিটা লোকেশনে একটা র‍্যাক তৈরি করুন

৩. ডিভাইস টাইপ তৈরি করুন (MikroTik CCR2004, Cisco 2960)

৪. একটা কোর রাউটার তৈরি করুন ধানমন্ডি পপে

৫. তিনটা এক্সেস সুইচ তৈরি করুন CSV ইমপোর্ট দিয়ে

৬. কয়েকটা ভিল্যান তৈরি করুন (MGMT, UPLINK, CUSTOMERS)

৭. আইপি প্রিফিক্স তৈরি করুন (একটা /24 ব্লক ধরুন)

৮. কোর রাউটারের ইন্টারফেসে ম্যানেজমেন্ট আইপি অ্যাসাইন করুন

এই এক্সারসাইজ করার পরে আপনি বেসিক ডেটা এন্ট্রিতে কমফোর্টেবল হয়ে যাবেন।

## টিপস ও ট্রিকস

কয়েকটা টিপস যা আপনার কাজ সহজ করবে:

**১. Bookmarks ইউজ করুন:** যেসব পেজে বারবার যেতে হয়, সেগুলো ব্রাউজারে বুকমার্ক করে রাখুন।

**২. Keyboard shortcuts শিখুন:** Nautobot-এ কিছু কিবোর্ড শর্টকাট আছে। যেমন `/` চাপলে সার্চ বক্স অ্যাক্টিভ হয়।

**৩. Filters ইউজ করুন:** যেকোনো লিস্ট পেজে ডানদিকে ফিল্টার অপশন থাকে। এটা দিয়ে সহজে খুঁজে পাবেন যা খুঁজছেন।

**৪. Tags ব্যবহার করুন:** গুরুত্বপূর্ণ ডিভাইসগুলোতে "Critical" ট্যাগ দিন। এতে সহজে ফিল্টার করতে পারবেন।

**৫. Comments ফিল্ড ভালোভাবে ইউজ করুন:** যেকোনো স্পেশাল নোট, ওয়ার্নিং, বা হিস্ট্রিক্যাল ইনফরমেশন Comments-এ লিখুন।

**৬. CSV ব্যাকআপ রাখুন:** যখনই CSV ইমপোর্ট করবেন, সেই ফাইল সেভ করে রাখুন। পরে রেফারেন্সের জন্য কাজে লাগবে।

**৭. ছবি আপলোড করুন:** অনেক অবজেক্টে ছবি আপলোড করা যায়। র‍্যাকের ফটো, ডিভাইসের ফটো আপলোড করুন। পরে হেল্পফুল হবে।

## কি জানলাম আমরা?

এই চ্যাপ্টারে আমরা দেখলাম কীভাবে Nautobot-এর ওয়েব ইন্টারফেস ইউজ করে ডেটা এন্ট্রি করতে হয়। শুরু করলাম সাইট তৈরি করে, তারপর র‍্যাক, ডিভাইস, ইন্টারফেস, আইপি অ্যাড্রেস। দেখলাম কীভাবে ম্যানুয়াল এন্ট্রি করতে হয়, আর কীভাবে CSV দিয়ে বাল্ক ইমপোর্ট করতে হয়।

তারপর দেখলাম কমন মিসটেকগুলো - নেমিং কনভেনশন না মানা, রিলেশনশিপ ভুল করা, পুরোনো ডেটা না মোছা, ডেসক্রিপশন খালি রাখা। এসব এড়ানোর উপায়ও জানলাম।

এখন আপনার কাছে একটা Nautobot ইনস্ট্যান্স আছে যেখানে কিছু ডেটা এন্ট্রি করা। পরের চ্যাপ্টারে আমরা দেখব কীভাবে API দিয়ে প্রোগ্রামেটিক্যালি ডেটা এন্ট্রি করতে হয়, কীভাবে Python স্ক্রিপ্ট লিখে অটোমেশন করতে হয়। তখন আপনি সত্যিকার অর্থে Nautobot-এর পাওয়ার বুঝতে পারবেন।